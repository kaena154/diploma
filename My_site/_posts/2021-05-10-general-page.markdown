---
layout: post
title:  "Кафедра комп'ютерної інженерії"
date:   2021-05-15 17:35:54 +0300
category: ki
---
<p><strong>«Комп’ютерна інженерія»</strong> – це апаратні платформи і системне програмне забезпечення комп’ютерних систем і мереж універсального і спеціального призначення, а також їх компонент.</p>
<p>В Київському національному університеті імені Тараса Шевченка підготовка за спеціальністю – «123 Комп’ютерна інженерія» (галузь знань «12 Інформаційні технології») здійснюється на кафедрі комп’ютерної інженерії за такими рівнями вищої освіти:</p>
<ul>
<li>бакалаврський – 4 роки підготовки для отримання освітнього рівня <strong>«Бакалавр»</strong> (навчальна програма "Інженерія комп'ютерних систем і мереж),</li>
<li>магістерський – 2 роки підготовки для отримання освітнього рівня <strong>«Магістр»</strong> (навчальна програма "Комп'ютерні системи та мережі"),</li>
<li>освітньо-науковий – 4 роки підготовки для отримання освітньо-наукового рівня <strong>«Доктор філософії» </strong>(навчальна програма "Комп'ютерна інженерія")<strong><br></strong></li>
</ul>
<p>У відповідності до наданих МОН України ліцензій кафедра комп’ютернорї інженерії має право здійснювати набір:</p>
<ul>
<li><strong>бакалаврів</strong> на 1-й курс у кількості до 100 студентів,</li>
<li><strong>магістрів</strong> на 1-й курс у кількості до 30 студентів (готується розширення лінзійного обсягу до 50 осіб),</li>
<li><strong>аспірантів</strong> на 1-й рік навчання у кількості до 10 осіб.</li>
</ul>
<p>Пiсля бакалаврату студенти можуть продовжити навчання для здобуття ступеня вищої оствіти «Магiстр». Фахiвець рiвня магiстра володiє спецiальними знаннями та навичками для виконання педагогiчних, науково-дослiдницьких та управлiнських функцiй.</p>
<p>Об’єктом діяльності комп’ютерних інженерів є технічні (апаратні) засоби і системне програмне забезпечення комп’ютерних систем i мереж універсального та спеціального призначення, та їх компонент. Комп’ютерна інженерія – поєднання електроніки та комп’ютерних наук, – займається вивченням обчислювальної техніки, починаючи від мікропроцесорів до суперкомп’ютерів. Комп’ютерні інженери – це інженери-дослідники, які профілюються на кафедрі за двома напрямами:</p>
<ul>
<li><strong>засоби програмування та програмні засоби керування ресурсами</strong> (програмні платформи комп’ютерних систем)</li>
<li><strong>конструкції апаратної частини обчислювальної техніки</strong> (апаратні платформи комп’ютерних систем)</li>
</ul>
<p>На кафедрі для такої підготовки є добре оснащені необхідним устаткуванням лабораторії, працюють академії провідних фірм Huawei, Cisco та Microsoft, співпраця з «IBM Ukraine» Студенти можуть спеціалізуватися в комп’ютерних системах, системному програмуванні, комп’ютерних комунікаціях, мережевих технологіях, вбудованих системах, розпізнаванні образів, експертних системах, мультимедійних системах та інших областях IT-галузі.</p>
<p>Навчальний план кафедри забезпечує баланс між начальними курсами з комп’ютерних систем, апаратного та програмного забезпеченням і сукупністю фундаментальних дисциплін з фізико-математичної підготовки та включає низку спеціалізованих курсів за вибором студента.Випускники можуть продовжити навчання в аспірантурі у галузі комп’ютерної інженерії або обрати для себе кар’єру, пов’язану з комп’ютерами та їх застосуванням у сфері високих технологій.</p>
<p>Короткий перелік професійних дисциплін, які викладаються на кафедрі включає в себе: алгоритми, дискретна математика, організація комп'ютерних систем, схеми і сигнали, системи баз даних, цифрова схемотехніка та електроніка, цифрова обробка сигналів та цифровий зв’язок, вбудовані системи, операційні системи, розробка програмного забезпечення, комп’ютерні мережі, системи автоматизованого проектування, соціальні та професійні питання.</p>
<p>Під час навчання на кафедрі студенти можуть обрати одну з двох спеціалізацій (освітній рівень бакалавр):</p>
<ul>
<li><strong>системне адміністрування</strong></li>
<li><strong>мережеве адміністрування</strong></li>
</ul>
<p>Та освітнього рівня магістр спеціалізації:</p>
<ul>
<li><strong>системні інженери</strong></li>
<li><strong>мережеві інженери</strong></li>
</ul>
<p>Дисципліни, які викладаються в рамках вказаних спеціалізацій, орієнтовані на отримання додаткових знань у відповідних галузях.</p>
<h3 style="text-align: center;">Історія кафедри комп’ютерної інженерії</h3>
<p>У 1991 р. на кафедрі радіоелектроніки було організовано спеціалізацію «Автоматизація наукових досліджень». Вперше в Україні на кафедрі започатковано цикл робіт, спрямованих на інтенсивне впровадження сучасних комп’ютерних та мережевих технологій для автоматизації фізичного експерименту. У 1996 р. кафедра фізики напівпровідників була об’єднана з кафедрою радіоелектроніки і отримала назву напівпровідникової електроніки. Очолив кафедру заслужений діяч науки і техніки України, академік Академії педагогічних наук України, професор О. В. Третяк. Під його керівництвом на кафедрі було створено всесвітньо відому школу з фізики напівпровідників.&nbsp;</p>
<p>З 2006 р. кафедру очолював доцент Ю. В. Бойко. З 2008 р. на базі цієї спеціалізації кафедри розпочалася підготовка фахівців за напрямом комп’ютерна інженерія. В 2010 р. кафедра отримала назву комп’ютерної інженерії. В 2012 р. завідувачем кафедри став д.т.н., професор С. Д. Погорілий.</p>
<p>В останні роки під керівництвом професора Погорілого С.Д. активно розвивається наукова школа кафедри комп'ютерної інженерії. До її складу входять 4 професори доктори наук, з них 1 член-кореспондент НАНУ, та 9 кандидатів наук. Серед співробітників кафедри 3 лауреати Державної премії України в галузі науки і техніки, 2 лауреати премії Президента України для молодих вчених. Пріоритетними тематичними напрями є:</p>
<ul>
<li>Створення цілісної науково-обґрунтованої методології підтримки процесів проектування і використання ІТ-інфраструктури та експериментальна перевірка її працездатності.</li>
<li>Розробка мережевих технологій передачі даних для IoT і аналіз методів побудови високопродуктивних хмарних інфраструктур.</li>
</ul>
<p>&nbsp;</p>